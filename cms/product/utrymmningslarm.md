---
title: Talat Utrymningslarm
description: Brandlarm aktiverar ett utrymningslarm, som påkallar uppmärksamhet
  och gör att lokalerna kan utrymmas effektivt. Ett utrymningslarm kan även
  aktiveras av andra orsaker, till exempel en gasläcka eller ett terrorhot,
  likväl som att agera inrymningslarm om man behöver samla in människor.
---
# Talat utrymningslarm

Brandlarm aktiverar ett utrymningslarm, som påkallar uppmärksamhet och gör att lokalerna kan utrymmas effektivt. Ett utrymningslarm kan även aktiveras av andra orsaker, till exempel en gasläcka eller ett terrorhot. Aktiveringen kan ske automatiskt av brandlarmet, eller manuellt av personer som upptäcker en fara.

### Vad är talat utrymningslarm?

Ett högtalarsystem med inbyggt förinspelat meddelande. Vi vet att alla människor vill ha bekräftelse och det gäller i synnerhet vid larm av olika slag. Hur många gånger har vi inte irriterat oss på siréner och tutor av olika slag som står och tjuter? Billarm som blinkar, tutar och stör. Bryr de flesta sig om dessa larm? Tveksamt. Vi människor vill veta vad som hänt innan vi vidtar någon åtgärd. Vi vill ha bekräftat att något hänt. Att det verkligen brinner. Att båten håller på att sjunka. Att det uppstått en gasläcka. Att vi är i omedelbar fara. Att vi ska utrymma lokalen.

Tester har gjorts i köpcentrum där man utlöste larm med siréner. Endast ett fåtal människor gick mot nödutgångarna eller utrymde på annat sätt. Man hörde sirénerna men var inte säker på varför de tjöt eller vad man skulle göra. Man fick inget besked, ingen bekräftelse, om vad som hänt.

Samma test utfördes med talat utrymningslarm där en varningssignal följdes av ett talat meddelande; ”Brand har utbrutit i lokalerna. Var vänlig lämna omedelbart byggnaden via nödutgångarna” Meddelandet repeterades hela tiden till dess att faran var över. Mer eller mindre samtliga människor utrymde denna gång byggnaden. Man hörde signalen och meddelandet. Man fick veta vad som hänt. Man fick bekräftelse och utrymde på ett korrekt sätt.

### När används talat utrymningslarm?

Främst då man vill meddela människor att utrymma lokalen de vistas i. Kan även förmedla andra meddelanden. Att tala om för människor att de är i fara och omedelbart ska utrymma lokalerna är naturligtvis det absolut viktigaste meddelandet i ett talat utrymningslarm. Andra exempel på meddelanden man vill få ut till allmänheten kan vara information av olika slag.

### Faran över

Testmeddelanden, då man provar funktionen i det talande utrymningslarmet,
Kundmeddelanden, standardmeddelanden exempelvis vid stängning,
Man kan ha många fasta meddelanden inlagda och i vissa system hanteras tusentals meddelanden.

Med hjälp av utropsmikrofoner kan man göra manuella utrop i anläggningen exempelvis unika kundmeddelanden, efterlysningar, personalmeddelanden mm. Här finns inga begränsningar.